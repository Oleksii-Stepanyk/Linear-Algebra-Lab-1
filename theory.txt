1) Лінійна трансформація це відображення якогось простору L в себе. 
Трансформація повинна виконувати дві умови, а саме:
1. Лінійність: T(x + y) = T(x) + T(y)
2. T(αx) = αT(x).
Де x, y - вектори, α - скаляр, T - лінійна трансформація.
2)Лінійні трансформації використовуються в багатьох галузях, наприклад:
3D графіка та анімації - лінійні трансформації використовуються для обертання, масштабування та зміщення об'єктів у 3D просторі.
Обробка фотографій - лінійні трансформації використовуються для зміни розміру, обертання, відзеркалення, нахилу певної осі координат.
Криптографія - лінійні трансформації використовуються для шифрування та дешифрування даних.
Машинне навчання - лінійні трансформації використовуються для тренування моделей, виконання операцій з даними та їх представлення.
3)Матриця лінійної трансформації - це матриця, яка описує лінійну трансформацію векторів
Стовпчиками цієї матриці є координати образів базисних векторів f простору L в базисі g простору M.
Для кожної лінійної трансформації в певному базисі існує матриця, яка описує цю трансформацію, та навпаки - для кожної матриці існує лінійна трансформація, яка її описує.
Через це трансформацію можна записати як множення матриці лінійної трансформації на вектор, який потрібно перетворити.
Отже T(x) = Ax, де x - вектор, T - лінійна трансформація, A - матриця лінійної трансформації.
4)Для будь-якої матриці обертання виконується умова: R^(-1) = R^T, де R^(-1) - обернена матриця, R^T - транспонована матриця.
З цього випливає, що матриця обертання є ортогональною.
Також матриця обертання зберігає довжину вектора та кут між векторами.
Як наслідок детермінант матриці обертання рівний 1.
5)Фінальний результат трансформацій залежить від порядку. В першу чергу, якщо інтерпретувати перетворення через множення матриць лінійної трансформації, то робимо висновок, що порядок перетворень є важливим, оскільки множення матриць в загальному випадку не є комутативним.
Для перевірки цього я спочатку нахилив фігуру по осі Y, а потім повернув на 90 градусів. Якщо ж зробити спочатку поворот, а тоді нахил то отримаємо в результаті зовсім іншу фігуру.
6)Якщо матриця цієї довільної лінійної трансформації є невиродженою, то ми можемо знайти обернену матрицю і завдяки ній повернути все до початкового вигляду.
Оскільки існують матриці, які мають детермінант 0, то не завжди можна здійснити обернену трансформацію.
7)Якщо детермінант матриці трансформації менше 1, то це означає, що площа фігури зменшилась, якщо більше 1 - збільшилась.
Таке можна спостерігати у матриці масштабування, якщо масштабуємо на > 1, то фігура збільшується і детермінант > 1, якщо масштаб < 1 то фігура зменшується і детермінант < 1.
Якщо детермінант рівний 1, то площа фігури залишилась незмінною, як у випадку з матрицею повороту.
Якщо детермінант рівний 0, то простір зменшується і фігура стає лінією або точкою. (У нашому випадку, оскільки ми розглядаємо 2D простір)